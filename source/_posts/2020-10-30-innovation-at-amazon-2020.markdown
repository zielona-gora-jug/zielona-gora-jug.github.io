---
layout: post
title: "Innovation@Amazon 2020"
date: 2020-10-30 20:03:44 +0100
comments: true
categories: 
---

Otrzymaliśmy kolejne zaproszenie na hackathon. Tym razem pochodzi od firmy Amazon, a jego celem jest wykorzystanie Alexy do rozwiązywania poważnych problemów społecznych. Oddajmy głos organizatorom.

[{% img center /images/alexa_2020.jpg 500 500 Logo %}](https://innovation-amazon.com/)

<i>
Alexa Skills pomaga na wiele sposobów! Innovation@Amazon - niezwykły hackathon online

Już  <b>6-8 listopada</b> odbędzie się <b>Innovation@Amazon Online Hackathon</b>, wyjątkowe wydarzenie, podczas którego wykorzystamy technologię, aby zmienić życie wielu osób na lepsze. Uczestnicy będą pracować nad uwolnieniem potencjału Amazon Alexa, a ich głównym celem będzie stworzenie kreatywnych rozwiązań odpowiadających na ważne społeczne problemy.
</i>
<!-- more -->
<i>
<b>Opracuj nową aplikację lub prototyp Alexa Skills</b>

Alexa to oparta na chmurze usługa głosowa Amazon, która działa w oparciu o zestaw wbudowanych funkcji - umiejętności (skills). Klienci mogą uzyskać do nich dostęp, zadając pytania lub wydając polecenia Alexie.<b> Alexa Skills Kit</b> pozwala nauczyć Alexę nowych umiejętności, zapewniających użytkownikom wiele różnych możliwości.

Podczas hackathonu uczestnicy skupią się na budowaniu Alexa Skills pomagających w rozwiązywaniu <b>ważnych społecznie problemów</b>, z którymi zmagają się osoby starsze, a także osoby z dysfunkcjami wzroku, ruchowymi, neurorozwojowymi, neurologicznymi (w tym demencją) oraz chorobami przewlekłymi. Są to jedynie sugestie, ponieważ jury weźmie pod uwagę każde innowacyjne rozwiązanie, które pozytywnie wpływa na dostępność technologii.

<b>Bez barier dzięki wydarzeniu online</b>

Hackathon odbędzie się <b>online</b>, co daje mu nieograniczony, międzynarodowy zasięg. Dodatkowo, zostanie on poprzedzony cyklem <b>webinarów</b> prowadzonych przez ekspertów Amazon, poruszających tematy związane z budowaniem nowoczesnych i innowacyjnych rozwiązań technologicznych. Wydarzenie jest organizowane przez <b>Centrum Rozwoju Technologii Amazon w Gdańsku</b>. 

<b>Przed uczestnikami dwa intensywne dni kodowania</b> - mogą pracować samodzielnie, dołączyć z zespołem lub spotkać jego członków podczas hackathonu. Na autorów najlepszych rozwiązań czekają nagrody, w tym urządzenia Alexa i kredyty AWS. Jury oceni nadesłane aplikacje pod kątem jakości projektu, kreatywności, designu, funkcjonalności i wpływu na społeczeństwo.

Wydarzenie wspiera <b>Fundacja Widzialni</b>, której celem jest przeciwdziałanie wykluczeniu cyfrowemu i społecznemu. Ich działania skupiają się na zapewnieniu umożliwienia swobodnego dostępu do zasobów internetowych wszystkim obywatelom niezależnie od wieku, poziomu sprawności, zamożności oraz posiadanego sprzętu i oprogramowania.

<b>Dołącz do hackathonu i pomóż osobom niepełnosprawnym</b>

Wszystkie osoby zainteresowane udziałem w hackathonie zachęcamy do zapoznania się ze szczegółowymi informacjami na stronie: <a href="https://innovation-amazon.com" target="_blank">innovation-amazon.com</a> oraz do rejestracji. 
</i>