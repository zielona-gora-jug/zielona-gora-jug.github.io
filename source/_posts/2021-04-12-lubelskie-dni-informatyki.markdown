---
layout: post
title: "Lubelskie Dni Informatyki"
date: 2021-04-12 19:57:00 +0200
comments: true
categories: 
---

Zostaliśmy partnerem Lubelskich Dni Informatyki. Tegoroczna edycja jest z oczywistych względów zdalna, więc wzięcie udziału będzie ułatwione mimo dzielącej nas odległości. Poniżej informacja od organizatorów.

[{% img center /images/ldi.png %}](https://www.ldi.org.pl)

<i>
@Lubelskie Dni Informatyki to największa konferencja z branży IT we wschodniej części Polski. Najbliższa edycja będzie już po raz XIII organizowana przez @Koło Naukowe Informatyków działające przy Wydziale Nauk Ścisłych i Nauk o Zdrowiu Katolickiego Uniwersytetu Lubelskiego Jana Pawła II.

Wydarzenie co roku gromadzi rzesze entuzjastów informatyki. Ostatnia edycja LDI liczyła ponad 1250 zarejestrowanych uczestników. Konferencja skierowana jest do wszystkich miłośników nowych technologii z zakresu IT żądnych wiedzy i posiadających chęć zdobycia nowych umiejętności. Wśród uczestników nie zabraknie zarówno studentów dopiero rozpoczynających przygodę z IT, jak i już doświadczonych specjalistów. Tegoroczna edycja będzie obfitować w ponad 31 godzin prelekcji i warsztatów prowadzonych na żywo. Dodatkowo podczas zdalnych targów pracy będziecie mieli możliwość spotkać się z najlepszymi firmami IT z Lubelszczyzny i nie tylko.

Każda edycja konferencji była bezpłatna i to pozostaje niezmienne. Z przyczyn epidemiologicznych tegoroczna edycja będzie pierwszą w historii LDI, która odbędzie się online. Aby zapewnić najlepsze odczucia czerpane z udziału w wydarzeniu, organizatorzy postanowili wykorzystać profesjonalną platformę posiadającą innowacyjne rozwiązania, która wszystkie elementy wydarzeń online koncentruje w jednym miejscu. Przygotujcie się na inspirujące warsztaty oraz ciekawe prelekcje prowadzone przez najlepszych prelegentów będących specjalistami w każdej z pięciu najpopularniejszych ścieżek technologicznych!

Tegoroczna edycja Lubelskich Dni Informatyki odbędzie się w sobotę 29 maja. Aby być na bieżąco obserwujcie @Lubelskie Dni Informatyki w mediach społecznościowych i na stronie internetowej <a href="https://www.ldi.org.pl" target="_blank">www.ldi.org.pl</a>.

</i>