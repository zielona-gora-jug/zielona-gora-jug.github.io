---
layout: post
title: "Spotkanie listopadowe '22"
date: 2022-11-07 19:54:58 +0100
comments: true
categories: 
---

Nasze kolejne spotkanie będzie sponsorowane przez firmę <a href="https://dtpoland.com/" target="_blank">DTP</a>, a wszyscy biorący w nim udział będą mieli okazję wysłuchać dwóch wykładów. Pierwszy poprowadzi Marcin Stożek, a drugi - Paweł Nowak, pracownik sponsora. Obydwa tematy od praktyków dla praktyków! Będzie coś dla tych, którzy debugują swoje aplikacje, jak i tych, którzy opracowują architekturę całych systemów. Czas: 19:00, 23 listopada, środa. Miejsce: klub WySPa, al. Wojska Polskiego 65, Zielona Góra.

Oprócz porządnej dawki wiedzy - standardowy networking pospotkaniowy. Serdecznie zapraszamy. Rejestracja na <a href="https://www.meetup.com/zielona-gora-jug/events/289608641/" target="_blank">Meetup!</a>

[{% img center /images/dtp.png 450 450 DTPoland %}](https://dtpoland.com/)

<b>OpenTelemetry - Marcin Stożek</b>

OpenTelemetry, projekt standaryzujący zbieranie logów, metryk oraz trejsów coraz częściej pojawia się podczas dyskusji o obserwowalności naszych aplikacji. Podczas prezentacji dowiesz się czym jest OpenTelemetry oraz jak za jego pomocą tworzyć skorelowane ze sobą logi, metryki i trejsy w Javie.

<b>Wzorzec SCS w budowaniu złożonych aplikacji webowych - Paweł Nowak</b>

Od wielu lat branża zmaga się ze złożonością powstających rozwiązań software'owych. Mikroserwisy miały swoje pięć minut, ale i one nie poradziły sobie ze wszystkimi problemami. W dzisiejszej prezentacji pokażę wzorzec samowystarczalnej usługi (self-contained system), który z powodzeniem stosujemy w pracy nad złożonym systemem webowym. Stosując kilka jego zasad możemy ułatwić życie wszystkim uczestnikom projektu: od programisty po PM-a.

<b>O sponsorze</b>: DTP (Digital Technology Poland) tworzy innowacyjny Software & Hardware dla branży Industry 4.0. Firma rozwija aplikacje chmurowe i dodatkowo skupia się na zagadnieniach związanych ze sztuczną inteligencją, Big Data, IoT i systemami embedded oraz robotyką, elektroniką i automatyką. 

<!-- more -->

DTP jest częścią niemieckiej Friedhelm Loh Group zatrudniającej prawie 12 tysięcy pracowników w 100 oddziałach na całym świecie. Spółka ściśle współpracuje ze spółkami w macierzystej grupie (m.in. Rittal, EPLAN i German Edge Cloud) oraz z jej klientami.

DTP zatrudnia w Zielonej Górze, Poznaniu i Warszawie już niemal 200 ekspertów gotowych zrealizować projekt od pomysłu do finalnego produktu. Za rok spółka będzie świętować 10 lat na rynku nowoczesnych technologii.

Więcej znajdziecie pod: https://www.dtpoland.com/career/