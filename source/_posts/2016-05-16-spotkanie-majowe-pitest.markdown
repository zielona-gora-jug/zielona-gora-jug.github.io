---
layout: post
title: "Spotkanie majowe - PITEST, ZTD & Inbox Zero"
date: 2016-05-16 21:30:17 +0200
comments: true
categories: 
author: Dawid Maksylewicz
---
Dzieje się ostatnio w Zielonej Górze, jeżeli chodzi o wydarzenia związane z branżą IT. Również my, Java User Group, jak co miesiąc, konsekwentnie zapraszamy, tym razem na spotkanie majowe, które organizujemy przy wsparciu i we współpracy z firmą <a href="http://www.cinkciarz.pl" target="_blank">Cinkciarz.pl</a>. 

[{% img center /images/cinkciarz.png 330 130 Cinkciarz.pl %}](http://www.cinkciarz.pl)

<!-- more -->

Tradycyjnie spotykamy się o 18:30 w zaprzyjaźnionym pubie Haust. Będzie okazja do wysłuchania dwóch prezentacji:

Jedrzej Andrykowski - PITEST, czyli jak wykonywać testy mutacyjne w Javie

Testowanie mutacyjne to technika, która pomimo ponad trzydziestoletniego stażu nie osiągnęła do dziś wielkiej popularności. Wiele lat był to problem z mocą obliczeniową urządzeń, na których te testy miały być uruchamiane. To na szczęście się zmieniło, a narzędzia, które ostatnio powstają, pozwalają użyć tej techniki praktycznie w każdym projekcie. Na prezentacji omówiona będzie idea testów mutacyjnych od strony teoretycznej jak i praktycznej. Zademonstrowane będzie narzędzie PITEST, które w prosty sposób automatyzuje testowanie mutacyjne w Javie i daje bardzo duże możliwości zwiększenia jakości naszych testów jednostkowych.

Marcin Stożek - ZTD & Inbox Zero czyli - człowieku, ogarnij się...

Co robić w świecie, w którym można zrobić (prawie) wszystko? Gdy mamy na głowie 3 projekty w pracy, przedstawienie dziecka w przedszkolu, grilla ze znajomymi w weekend, świetne książki podrzucone przez przyjaciół, fajne posty na Hacker News i przygotowanie prezentacji na JUGa, to czasem ciężko się ogarnąć. Podczas prezentacji pokażę dwie wypróbowane techniki pomagające w tych wymagających czasach. Będzie to subiektywny przegląd dwóch z wielu dostępnych technik zarządzania swoim czasem.

Jak co miesiąc, liczymy na sporą liczbę słuchaczy. Rejestracja na spotkanie jest darmowa, ale obowiązkowa. Odbywa się poprzez portal <a href="http://www.meetup.com/Zielona-Gora-JUG/events/231170943/" target="_blank">meetup</a>. Wśród uczestników spotkania rozlosowane zostaną nagrody od naszych partnerów - licencje JetBrains i ebooki wydawnictwa Manning. Pamiętajcie, aby rejestrować się z pełnym imieniem i nazwiskiem.
