---
layout: post
title: "Spotkanie majowe - CQRS i EventSourcing oraz rozumienie domen"
date: 2022-05-16 20:22:56 +0200
comments: true
categories: 
---

Wraz ze spotkaniem majowym w gronie naszych sponsorów witamy firmę <a href="https://www.avenga.com/pl/o-avenga/o-nas/" target="_blank"><b>Avenga</b></a>! Na spotkaniu wystąpi jej reprezentat a zarazem nasz były współorganizator - <b>Dawid Maksylewicz</b>. Tematy będą dwa - jeden duży techniczny i drugi - mniejszy - z elementami miękkimi. Pora stała, miejsce również - klub WySPa przy ul. Wojska Polskiego, godz. 19:00, środa 25 maja. Serdecznie zapraszamy!

[{% img center /images/Avenga.jpg 330 130 Avenga %}](https://www.avenga.com/pl/o-avenga/o-nas/)

<b>Wprowadzenie do wzorców architektonicznych CQRS i EventSourcing</b>

Monolit, trzy warstwy, CRUD, architektoniczny klasyk, gdzie ten sam model używany jest do zapisu oraz odczytu danych. Proste do zaimplementowania, łatwe do utrzymania. Czy równie łatwe przy złożonych systemach, rozproszonych? Jakie dostrzegamy wyzwania, jakie są możliwe rozwiązania przy tego typu skomplikowanej architekturze? Podczas prezentacji, będzie okazja porozmawiać o dwóch wzorcach, które silnie związane są z systemami opartymi o zdarzenia. Przyjrzymy się przykładowej implementacji, wspomnianych wzorców, przy wykorzystaniu framework'a Axon.

<b>Crunching domain like a pro</b>

W codziennej pracy koncentrujemy się na kodzie. Ale co począć, gdy przychodzi nam rozmawiać z biznesem i rozgryzać nieznaną nam domenę i procesy? Na tej prezentacji dowiesz się jak zmierzyć się z tym zadaniem jak profesjonalista.  


<b>Dawid Maksylewicz</b> - ex-ZG-JUG co-lead, starszy inżynier oprogramowania. Od sześciu lat związany z firmą Avenga, gdzie na codzień implementuje złożone techniczne jak i domenowo systemy dla branży biotechnologicznej. Zainteresowany EDA, DDD, CRQS, EventSourcing.