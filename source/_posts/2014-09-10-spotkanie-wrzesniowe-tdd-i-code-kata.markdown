---
layout: post
title: "Spotkanie wrześniowe - TDD i code kata"
date: 2014-09-10 20:44:40 +0200
comments: true
categories: 
author: Magda Stożek
---
Zapraszamy na kolejne spotkanie zielonogórskiego JUGa, które odbędzie się 24. września o godz. 19:00. Zapisy na <a href="http://www.meetup.com/Zielona-Gora-JUG/events/203875102/" target="_blank">meetupie</a> (liczba miejsc ograniczona). Miejsce ogłosimy wkrótce - przeniesiemy się z Barcelony do trochę większej sali. Ale bez obaw, piwo też będzie, a to dzięki sponsorowi - firmie <a href="http://www.streamsoft.pl/" target="_blank">Streamsoft</a>.

Tym razem nie poznamy żadnych nowych narzędzi ani frameworków, za to będzie software craftsmanship w praktyce:

## Bo programowanie jest od tego, żeby bawić się na całego - TDD i code kata

Czy lubisz, gdy Twój kod działa? Jesteś uzależniony od uczucia jakie towarzyszy uruchomieniu kodu i stwierdzeniu, że kod DZIAŁA DOBRZE? Chciałbyś czuć tę adrenalinę jak najczęściej? Jeśli tak, to mam dla Ciebie rozwiązanie: poznaj Test Driven Development i zacznij bawić się kodowaniem!

<!-- more -->

Podczas tej prezentacji poznasz:

- zasady TDD,

- cykl Red, Green, Refactor,

- code kata.

Głównym punktem prezentacji będzie live coding session, prezentujący praktyczny przykład użycia TDD w formie code kata. Dzięki zastosowaniu code kata poznamy także sposób w jaki można ćwiczyć swoją integrację z IDE i przyspieszyć pisanie kodu.

Prezentację poprowadzi Mateusz Kruszewski z <a href="http://www.asinit.com/" target="_blank">Asinit</a>. 
