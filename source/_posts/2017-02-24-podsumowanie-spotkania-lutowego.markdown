---
layout: post
title: "Podsumowanie spotkania lutowego"
date: 2017-02-24 21:38:01 +0100
comments: true
categories:
author: Magda Stożek
---
Za nami spotkanie lutowe - 22.02 mimo ulewnego deszczu spotkaliśmy się w Hauście, by posłuchać o NoSQL. W temat wprowadził nas Maksymilian Wiesiołek, na co dzień pracownik w <a href="https://www.globallogic.com/pl/" traget="_blank">GlobalLogic</a>, które było sponsorem spotkania.

Maks najpierw przybliżył nam różne koncepcje używane w świecie NoSQL - rozproszenie, różne strategie replikacji, CAP (aka "nie można mieć wszystkiego"), skalowanie wszerz itd. Później zaś zaprezentował kilka przykładów różnych NoSQLowych baz (Redis, HBase, Mongo, Neo4j, Coherence), wraz z porównaniem do Postgresa. Na koniec pojawiło się jeszcze kilka praktycznych, sprawdzonych w boju wskazówek na co zwrócić uwagę przy projektowaniu i używaniu tego typu baz. No i rekomendacje książkowe. Zresztą, zobaczcie sami: <a href="/files/NoSQL.pdf" target="_blank">NoSQL - slajdy</a>.

Na koniec jeszcze jedno ogłoszenie - nieustająco i ogromnie szukamy prelegentów. Prezentacje mogą być długie lub krótkie, nie muszą mieć perfekcyjnych slajdów, a nasza lokalna publiczność jest wdzięczna i sympatyczna - zapraszamy nowych śmiałków:)

Dzięki za spotkanie i do zobaczenia za miesiąc!
