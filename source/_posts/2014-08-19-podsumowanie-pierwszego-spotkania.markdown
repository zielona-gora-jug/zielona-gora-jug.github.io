---
layout: post
title: "Podsumowanie pierwszego spotkania"
date: 2014-08-19 22:40:41 +0200
comments: true
author: Magda Stożek
categories: 
---
W oczekiwaniu na <a href="http://www.meetup.com/Zielona-Gora-JUG/events/198778072/" target="_blank">spotkanie</a> za tydzień - podsumowanie JUGa lipcowego. Wpis ten pojawił się już na <a href="http://jug.zgora.pl/forum" target="_blank">grupie dyskusyjnej</a>, ale wrzucam go też tutaj, żeby było dla potomnych.

Spotkanie to było reaktywacją po kilkuletniej przerwie. Odbyło się 23. lipca w pubie Barcelona, a jego sponsorem był <a href="http://pl.rec-global.com/" target="_blank">REC</a>. Było nas około 30 osób, co myślę, że jest dobrym wynikiem, biorąc pod uwagę porę wakacyjną. Super!

<div class="photo"><a href="https://www.flickr.com/photos/126253063@N03/14966422405" title="2014-07-23 19-10-26 by jugzgora flickr, on Flickr"><img src="https://farm6.staticflickr.com/5587/14966422405_52d3faf9f4_z.jpg" width="640" height="427" alt="2014-07-23 19-10-26"></a></div>

Zaczęliśmy od krótkiego wstępu, po co nam JUG (żeby poszerzać horyzonty i poznać się), co się stało z poprzednią edycją (zabrakło czasu organizatorom, a uczestnicy nie chcieli stać się organizatorami) i dlaczego tym razem się uda (m.in. spotykamy się w bardziej nieformalnej atmosferze - w knajpie, i nie skupiamy się na idealnie dopracowanych prezentacjach).

<!-- more -->

Następnie Daniel Jabłoński z RECa - sponsora spotkania (dziękujemy! napoje bardzo nam smakowały) powiedział kilka słów o firmie i życzył JUGowi powodzenia.

<a href="http://magdzikk.github.io/spock-slides/" target="_blank">Pierwsza prezentacja</a> - Magdy Stożek z <a href="http://softwaremill.com" target="_blank">SoftwareMill</a> (czyli moja) - była o <a href="http://code.google.com/p/spock/" target="_blank">Spocku</a> - frameworku do testowania, który pomaga pisać testy czytelne, przejrzyste i łatwe w utrzymaniu. Część jego zalet wynika z tego, że jest oparty na Groovym, który jest dynamicznym, zwięzłym językiem działającym w JVMie, przez co Spock idealnie nadaje się do testowania istniejących aplikacji Javowych. Było trochę pytań i dyskusja, która przerodziła się potem w <a href="https://groups.google.com/forum/?hl=pl#!topic/zielona-gora-jug/e8WeePfvqCQ" target="_blank">dyskusję na forum</a> o tym, jak powinno wyglądać prawdziwe TDD we współczesnych aplikacjach.

<div class="photo"><a href="https://www.flickr.com/photos/126253063@N03/14779815918" title="2014-07-23 19-17-34 by jugzgora flickr, on Flickr"><img src="https://farm6.staticflickr.com/5589/14779815918_6605c29d7f_z.jpg" width="640" height="427" alt="2014-07-23 19-17-34"></a></div>

Po krótkiej przerwie na piwo i tzw. networking (odświeżenie czasem bardzo starych znajomości) Paweł Żalejko z RECa pokazał <a href="/files/Gerrit.pdf" target="_blank">Gerrita w praktyce</a>. Prezentacja była bardzo konkretna, pokazywała, jak wykorzystać go w codziennej pracy (gitflow skonfigurowany tak, że wszystko musi przejść przez Gerrita) i jak dopiąć do niego Sonara i Jenkinsa jako automatycznych reviewerów. Były ciekawe dyskusje, między innymi jak takie narzędzie wymusza definiowanie bardziej granularnych tasków, i jak ogólnie zorganizować sobie pracę tak, żeby wkomponować regularne code review w ciągu dnia.

<div class="photo"><a href="https://www.flickr.com/photos/126253063@N03/14943434106" title="2014-07-23 20-05-17 by jugzgora flickr, on Flickr"><img src="https://farm6.staticflickr.com/5568/14943434106_0bee6111b0_z.jpg" width="640" height="427" alt="2014-07-23 20-05-17"></a></div>

Na koniec zrobiliśmy jeszcze burzę mózgów z różnymi pomysłami co do działania JUGa. Wnioski:

1. Forma "2 półgodzinne prezentacje + dyskusja" wydaje się być optymalna, ale będziemy też próbować następujących rzeczy:

	- lightning talks / one beer talks - każdy przedstawia jakiś temat bardzo krótko, i na jednym spotkaniu robimy dużo takich tematów
	- prezentacja typu live coding, gdzie prelegent pisze kod na żywo i opowiada o nim
	- dyskusje na temat artykułów lub prezentacji (każdy czyta/ogląda w domu, a potem wspólnie robimy dyskusję)
	- streaming wykładów i konferencji (typu Google IO), wspólne oglądanie prezentacji z konferencji
	- wymiana prelegentów z innymi miastami (Wrocław, Poznań, Warszawa)
	- wspólne kodowanie - code retreat albo hackaton. UZ mógłby nam udostępnić salkę na 15/20 osób lub wykładową, z wifi
	- wszelkie tematy pozajavowe ("o wszystkim, co programista Javy może spotkać na swojej drodze") - software craftsmanship, DevOps, bazy danych, wydajność aplikacji, itd, itp.
	<br><br>

2. Prezentacje, źródła, linki i tego bloga będziemy trzymać w jednym miejscu - na githubie (mamy tam stworzoną organizację https://github.com/zielona-gora-jug).

3. Ogłosiliśmy konkurs na logo Zielona Góra JUG. Mamy już jakieś propozycje z naszego grona, a oprócz tego rozmawialiśmy też z zawodowcami - agencją <a href="http://www.fluidagency.pl/" target="_blank">Fluid</a>, która ma nam przestawić jakąś propozycję pod koniec sierpnia.

4. Rozmawialiśmy o sponsorach na kolejne spotkania. W tej chwili mamy już <a href="http://www.astec.net/pl/" target="_blank">ASTEC</a> na sierpień, a <a href="http://www.streamsoft.pl/" target="_blank">Streamsoft</a> na wrzesień. Następne wolne miejsca dla firm w październiku - zapraszamy do zaistnienia na JUGowej scenie.

5. Spotykamy się w każdą ostatnią środę miesiąca, więc można rezerwować czas z góry (i tak następne spotkanie - 27. sierpnia).

6. Wstępne propozycje tematów na następne spotkania:

	- JavaFX - Paweł Żalejko
	- Camel - Mirek Szajowski
	- monitorowanie serwerów na produkcji - Mirek Szajowski
	- BPMN, JBPM (modelowanie biznesowe) - Tomek Gratkowski, jesień
	- testowanie aplikacji na androida, Robolectric - Dawid Maksylewicz, wrzesień
	- code kata - Mateusz Kruszewski, wrzesień
	- Android i GUI webowe (web view) - Dawid Maksylewicz

I tyle ustaleń. Po intensywnym wysiłku umysłowym nastąpiła część ostatnia, czyli piwo, hamburgery (brawo Barcelona, bardzo dobre) i pogaduszki.

<div class="photo"><a href="https://www.flickr.com/photos/126253063@N03/14966421195" title="2014-07-23 19-51-09 by jugzgora flickr, on Flickr"><img src="https://farm4.staticflickr.com/3863/14966421195_372cfa590b_z.jpg" width="640" height="427" alt="2014-07-23 19-51-09"></a></div>

Ogólnie bardzo udane spotkanie, myślę, że możemy odtrąbić sukces reaktywacji:)

Tymczasem następne spotkanie już za tydzień - 27. sierpnia. Dowiemy się, co może nam dać Spring Boot, oraz jak tworzyć frontend, używając popularnego zestawu AngularJS + Bootstrap. Zapisy i szczegóły na <a href="http://www.meetup.com/Zielona-Gora-JUG/events/198778072/" target="_blank">meetupie</a>.
