---
layout: post
title: "Spotkanie październikowe - Backbone.js i Marionette.js"
date: 2014-10-27 23:02:38 +0100
comments: true
categories: 
author: Magda Stożek
---
Najbliższe spotkanie Zielona Góra JUG już w środę! Tym razem Dawid Maksylewicz opowie o <a href="http://backbonejs.org/" target="_blank">Backbone.js</a>, co będzie okazją do porównania z niedawną prezentacją o <a href="https://angularjs.org/" target="_blank">AngularJS</a>, a dodatkowo - to wiadomość z ostatniej chwili - Michał Koźmiński wprowadzi nas w <a href="http://marionettejs.com/" target="_blank">Marionette.js</a>, uzupełnienie Backbone.

Na spotkanie w Minibrowarze Haust zaprasza nasz nowy partner - <a href="http://cinkciarz.pl/" target="_blank">Kantor Internetowy Cinkciarz.pl</a>, który będzie sponsorował trzy najbliższe spotkania - w październiku, listopadzie i grudniu. Dziękujemy za długofalowe wsparcie!
[{% img center /images/cinkciarz.png Cinkciarz.pl - Kantor Internetowy %}](http://cinkciarz.pl)

<!-- more -->

Zaczynaliśmy w lipcu, a tymczasem już październik, wakacje się skończyły i jest nas coraz więcej. I o to chodzi! Jednak aby zachować konwencję spotkań w pubie przy piwie i w trosce o komfort uczestników, niezbędne jest wprowadzenie limitu osób - dlatego na <a href="http://www.meetup.com/Zielona-Gora-JUG/events/209310412/" target="_blank">meetupie</a> pojawiła się lista oczekująca. Serdecznie zapraszamy wszystkich zapisanych, jeśli natomiast ktoś zapisał się dawno temu, a teraz wie, że jednak nie przyjdzie, prosimy o zmianę RSVP, tak aby zwolniło się miejsce dla oczekujących.

Na spotkaniu, oprócz ciekawych prezentacji i dobrego piwa, czekają również niespodzianki od nowych sponsorów. W tym miesiącu nawiązaliśmy współpracę z nowymi partnerami - branżowymi wydawnictwami <a href="http://manning.com/" target="_blank">Manning</a> i <a href="http://oreilly.com/" target="_blank">O'Reilly</a>, a także z <a href="http://jetbrains.com/" target="_blank">JetBrains</a> - twórcą takich narzędzi jak IntelliJ IDEA, RubyMine i WebStorm. W związku z tym, od tej pory na każdym spotkaniu będziemy mieć kilka ebooków i licencji do rozdania. Część z nich rozdamy prelegentom, aby nagrodzić trud przygotowania prezentacji, a resztę rozlosujemy wśród uczestników zarejestrowanych na dane spotkanie na meetupie pełnym imieniem i nazwiskiem.
