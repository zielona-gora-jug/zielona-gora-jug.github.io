---
layout: post
title: "Podsumowanie spotkania lutowego"
date: 2015-02-28 20:42:48 +0100
comments: true
categories: 
author: Magda Stożek
---
Lutowe spotkanie już za nami, czas na krótkie podsumowanie.

Spotkanie odbyło się 25. lutego w Hauście i było sponsorowane przez firmę <a href="http://cinkciarz.pl/" target="_blank">Cinkciarz.pl</a>. Na początku (zaczęliśmy wyjątkowo punktualnie!) Dawid Maksylewicz opowiedział o nowej składni i nowych funkcjach wprowadzonych w Javie 7. Wszystko zilustrowane było za pomocą przykładów, co zachęciło publiczność do aktywnego udziału oraz wnikliwych pytań na bieżąco:) Przeszliśmy od prostych i przydatnych zmian w składni, przez mechanizm fork & join, aż po invokedynamic, gdzie zagłębiliśmy się trochę w bytecode... Zajrzyjcie do <a href="http://dmaksylewicz.github.io/java7-slides/#/step-1" target="_blank">slajdów</a> i do <a href="https://github.com/zielona-gora-jug/java7-code" target="_blank">kodu na githubie</a>, w którym są również porównania, jak dany problem trzeba było rozwiązywać przed siódemką, a jak można zrobić to teraz.

<!-- more -->

Po krótkim odpoczynku i kuluarowych pogaduszkach, Paweł Żalejko zaprezentował Javę 8 (<a href="https://github.com/p-zalejko/jug_java8/blob/master/jug.zg.java8/Java%208_prezentacja.pdf?raw=true" target="_blank">slajdy</a> i <a href="https://github.com/zielona-gora-jug/jug_java8" target="_blank">kod</a>). Treści było sporo, między innymi oczywiście lambdy - Paweł pokazał kilka przykładów tego, jak bardzo upraszczają one kod i usuwają boilerplate. Zobaczyliśmy też ulepszenia w adnotacjach, javascriptowy silnik Nashorn, interfejsy funkcyjne i strumienie, również porównane z kodem sprzed ósemki.

Na koniec przyszedł czas na sprawy organizacyjne. Z nowych rzeczy: następne spotkania planujemy zaczynać o 18:30 i pierwsze pół godziny przeznaczyć wyłącznie na networking, tak żeby móc na spokojnie pogadać i wymienić nowinki jeszcze przed prezentacjami. Poza tym na następnym spotkaniu znów odejdziemy trochę od Javy - będzie o Internet of Things. Szczegóły wkrótce na meetupie. Pojawił się również pomysł zorganizowania w maju Google IO Extended - więcej szczegółów będzie się pojawiać na <a href="jug.zgora.pl/forum" target="_blank">forum</a> w miarę krystalizowania się planów. A propos forum - jeśli kogoś tam jeszcze nie ma, to polecam się zapisać. Jesteśmy w trakcie nawiązywania współpracy z organizatorami kilku tegorocznych konferencji, i być może będziemy mieć jakieś zniżki lub wejściówki - informacja o tym pojawi się właśnie na forum.

Dzięki za kolejne udane spotkanie i do zobaczenia za miesiąc!
