---
layout: post
title: "Podsumowanie spotkania listopadowego"
date: 2016-12-03 10:16:04 +0100
comments: true 
categories:
author: Paweł Nowak
---
W ostatnią środę (30 XI) miało miejsce kolejne spotkanie JUG Zielona Góra, tym razem sponsorowane przez <a href="https://www.globallogic.com/pl/" traget="_blank">GlobalLogic</a>. Jacek Bukowski, architekt oprogramowania z tej firmy, pokazał nam jak stworzyć dwa komunikujące się ze sobą mikroserwisy za pomocą kilkunastut linii kodu Javy oraz konfiguracji w XML'u i YAML'u. Wykład rozpoczął się od ogólnego wyjaśnienia czym jest aplikacja cloud-native, Spring Cloud oraz co wiąże te obszary z Netflixem i jego OSS. Okazuje sie, że wprowadzenie chmury jest nie tylko wyzwaniem technicznym, ale również ogromną zmianą z punktu widzenia zarządzania projektami. W ramach tego wprowadzenia, poznaliśmy również ogólną budowę Spring Cloud oraz podstawy konfiguracji jego komponentów. Następnie Jacek przeszedł do programowania "na żywo", podczas którego stworzył odkrywające się wzajemnie serwisy oraz pokazał jak za pomocą feign clients, circuit breakers oraz Hystrix'a radzić sobie z problemami stawrzanymi przez mikroserwisy. 
Na zakończenie, zamiast przysłowiowej wisienki na torcie, otrzymaliśmy cały tort świętując 5 lat GlobalLogic w Zielonej Górze. 

<!-- more --> 

Podczas listopadowego spotkania zaszły też pewne zmiany organizacyjne. Do zespołu JUG dołączyły cztery nowe osoby (Basia, Karol i dwóch Pawłów). Jednocześnnie proponujemy wprowadzenie krótkich prezentacji o mniej wymagających tematach. Listę tematów, o których chcielibyście posłuchać, zebraliśmy w trakcie spotkania. Wkrótce opublikujemy wyniki tej mini-ankiety i - miejmy nadzieję - nazwiska pierwszych prelegentów.
