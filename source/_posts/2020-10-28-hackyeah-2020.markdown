---
layout: post
title: "HackYeah 2020"
date: 2020-10-28 17:46:40 +0100
comments: true
categories: 
---

W listopadzie kolejna edycja HackYeah - na celowniku tym razem zdrowie i zero waste!. Poniżej szczegóły.

[{% img center /images/hackyeah2020-2.jpg Logo %}](https://hackyeah.pl/)

<b>HackYeah 2020</b> to szósta edycja największego stacjonarnego hackathonu w Europie. Najbliższa edycja odbędzie się w sieci, w dniach 27-29 listopada 2020. Bilety są darmowe, a pula nagród w tym momencie wynosi <b>150 000 PLN</b>!

Hackathon zrzesza osoby wyspecjalizowane w przeróżnych językach programowania, a jego celem jest poszukiwanie rozwiązań oraz narzędzi, które usprawnią codzienność zwykłych ludzi. Podczas każdej edycji, event skupia wokół siebie kreatywne umysły - osoby biorące udział w HackYeah! noszą w sobie prawdziwą chęć działania i faktycznej zmiany. Dzięki nieocenionym umiejętnościom i błyskotliwym pomysłom uczestników, każda kolejna edycja HackYeah! owocuje nieszablonowymi i praktycznymi rozwiązaniami, które wykorzystują najnowsze technologie do osiągania zamierzonych rezultatów. 

<!-- more -->

<b>Jakie zadania staną przed uczestnikami?  </b>

Podczas najbliższej edycji HackYeah! uczestnicy będą szukać rozwiązań w wielu kategoriach. Wśród nich pojawią się <b>kategorie otwarte</b>, w których można zgłaszać wszelkie pomysły związane z daną tematyką oraz <b>zadania partnerskie</b>, które będą dotyczyć konkretnych zagadnień, ustalonych przez Partnera danego zadania. Organizatorzy na chwilę obecną ujawnili, jakie są dwie kategorie otwarte. Podczas najbliższej edycji HackYeah! będą to: 
    • <b>Zero Waste</b> - kategoria wspierana merytorycznie przez WWF Polska, w której pula nagród wynosi 10 000 PLN
    • <b>Zdrowie</b> - kategoria wspierana merytorycznie przez Fundację Rak'n'Roll Wygraj Życie!, w której pula sięga 10 000 PLN
Wśród licznych zadań partnerskich pojawią się zadania od Głównego Partnera tej edycji - <b>Banku Gospodarstwa Krajowego</b>. Partnerzy hackathonu wciąż pracują nad kolejnymi zadaniami, natomiast pula nagród w tym momencie wynosi <b>150 000 PLN</b>. Organizatorzy zapowiedzieli, że wszelkimi nowościami będą się dzielić na stronie internetowej oraz w mediach społecznościowych:

<b>WWW</b>: https://hackyeah.pl/ <br>
<b>Facebook</b>: https://www.facebook.com/HackYeahPL/

<b>HackYeah! - dla kogo?</b>  

Udział w wydarzeniu jest otwarty dla wszystkich chętnych: studentów, programistów, UXowców, project managerów, inżynierów, ekspertów baz danych, analityków czy gamerów. Uczestnicy w ciągu łącznie 40 godzin będą intensywnie pracować nad rozwiązaniami z zakresu szeroko pojętej <b>ekologii, zero waste, zdrowia</b> i innych. Niepodważalną zachętą dla uczestników jest szansa dalszego rozwoju swojego pomysłu i wdrożenia go w życie. Projekty biorące udział w konkursie mogą być zgłaszane indywidualnie lub w zespołach złożonych z maksymalnie 6 osób. Komunikacja pomiędzy uczestnikami, organizatorami, mentorami i jurorami odbywać się będzie na kanale <b>Discord</b>, do którego można dołączyć już dziś: https://discord.gg/6bs6cHk Każdy biorący udział w hackathonie może liczyć na wsparcie od wyspecjalizowanych mentorów - dotyczy ono zarówno kwestii technicznych, jak i sposobów wdrażania pomysłów na rozwiązania poszczególnych zadań.

-<i>Organizujemy HackYeah, ponieważ wierzymy, że to właśnie formuła hackathonu eksploruje w całości ogromny potencjał innowacyjnych pomysłów, który drzemie w społecznościach ze świata IT. Zachęcamy do udziału wszystkich tych, którzy mają pomysły oraz chęć i odwagę, by się nimi dzielić oraz wspólnie tworzyć wartościowe rozwiązania. Historia niejednokrotnie pokazała, że hackathon może zmieniać rzeczywistość na lepsze i to jest naszym celem.</i> - Jakub Kozioł, prezes PROIDEA Sp. z o.o.
<i>Cieszę się, że sektor publiczny po raz kolejny zaprasza programistów do współpracy przy rozwiązywaniu wyzwań wagi państwowej. Każdy hackathon to czas, kiedy administracja i innowatorzy uczą się wiele od siebie nawzajem pracując nad pożytecznymi dla obywateli rozwiązaniami. HackYeah już wielokrotnie udowodniło, że podczas największego maratonu programowania w Europie ten efekt jest zwielokrotniony.</i> - Justyna Orłowska - Pełnomocnik Prezesa Rady Ministrów ds. GovTech

<b>Coś więcej niż hackathon </b>

Organizatorzy przekonują, że HackYeah! to więcej niż hackathon - to także wielki festiwal IT. 
Poza kodowaniem:
    • to również niepowtarzalna okazja do wzięcia udziału w licznych i różnorodnych pod względem tematyki <b>webinariach</b>, które będą streamowane na żywo na Facebookowym profilu HackYeah! od 23 do 27 listopada;
    • pojawi się nowość: <b>HackYeahTV!</b> - internetowa transmisja, podczas której będą emitowane najświeższe wiadomości dotyczące hackathonu, wywiady z partnerami i uczestnikami poprzednich edycji, webinaria tematyczne, playlisty  i różne atrakcje;
    • organizatorzy zadbają o utrzymanie festiwalowej atmosfery znanej z pięciu poprzednich edycji hackathonu, tym razem przeniesionego do świata wirtualnego. Możecie spodziewać się rozgrywek online, wielu różnorodnych aktywności i konkursów, dzięki którym miło spędzicie czas podczas tego produktywnego weekendu;
    • uczestnicy będą mogli wziąc udział w turnieju gamingowym;
    • spodziewajcie się niekończących dyskusji  z setkami mentorów i uczestników. Można zawrzeć nowe przyjaźnie lub znaleźć partnerów biznesowych;
    • to idealne miejsce na znalezienie pracy. Wystarczy rozpocząć rozmowę z wybranym Partnerem na jego wirtualnym stoisku lub kanale Discord, by otrzymać komplet informacji odnośnie aktualnie prowadzonych rekrutacji w firmie.

<b>Kto stoi za kulisami?</b>

Organizatorem wydarzenia jest <b>PROIDEA</b>- firma od lat organizująca wydarzenia kierowane
do branży IT, pomysłodawca i producent HackYeah. Wydarzenie wspiera <b>GovTech Polska</b> -
program funkcjonujący w Kancelarii Prezesa Rady Ministrów mający na celu angażowanie
społeczności we wprowadzanie innowacji do sektora publicznego. Współpracuje z firmami
technologicznymi, oraz obywatelami, aby wspólnie unowocześnić administrację publiczną
oraz znaleźć sposoby na użycie technologii w realizacji zadań podejmowanych przez
Państwo. Głównym Partnerem wydarzenia jest <b>Bank Gospodarstwa Krajowego</b>.

Do inicjatywy dołączyło już wiele publicznych i prywatnych instytucji, zarówno polskich jak i
międzynarodowych, które dostarczają wiedzę i mentorów do pomocy uczestnikom.
Zapraszamy do współpracy media, firmy i organizacje, które mają pomysły na to, jak
technologia może usprawnić szeroko pojętą ekologię i zdrowie.