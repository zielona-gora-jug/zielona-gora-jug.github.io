---
layout: post
title: "Spotkanie #78 - Multimodalne AI i NotebookLM"
date: 2025-08-31 16:21:07 +0200
comments: true
categories: 
---

Nowy sezon otwieramy wyjątkowo po angielsku i w wyjątkowym miejscu - piwnicy winiarskiej pod <b>hotelem Ruben</b> (al. Konstytucji 3-ego Maja 1, do sali schodzi się schodami w dół, z dziedzińca - sala jest pod hotelową restauracją Srebrna Góra). Termin to <b>25 września 2025, godz. 19:00</b>.

Sponsorem dnia jest <a href="https://www.rewe-digital.com/en/locations/zielona-gora" target="_blank"><b>REWE digital Poland</b></a> z Zielonej Góry - część grupy <a href="https://www.rewe-group.com/en/" target="_blank">REWE</a>, jednego z liderów europejskiego handlu i turystyki. Dzięki strategicznemu partnerstwu REWE digital Poland z Google Cloud Poland wśród prelegentów będziemy gościć także przedstawiciela Google.

[{% img center /images/1756573313747.jpeg %}](https://www.rewe-digital.com/en/locations/zielona-gora)

W ten wieczór zajmiemy się dwoma tematami:

<ul>
	<li><b>Remigiusz Samborski</b> (Google Cloud) - Gemini: Praktyczne zastosowania multimodalnego AI
	<li><b>Karol Buler</b> (REWE digital Poland) - NotebookLM - AI, która trzyma się faktów
</ul>

Rejestracja na <a href="https://www.meetup.com/zielona-gora-jug/events/310783107" target="_blank">Meetup!</a>

<!--more-->

<b>Abstrakt i sylwetka Remigiusza:</b>

Sztuczna inteligencja to już nie tylko ciekawostka, ale narzędzie, które fundamentalnie zmienia naszą codzienną pracę. Czas przestać o niej tylko czytać, a zacząć z niej korzystać. Poznaj Gemini - najbardziej zaawansowany model AI od Google, i zobacz, jak możesz go wykorzystać do budowania szybszych, mądrzejszych i bardziej interaktywnych aplikacji. Podczas tej praktycznej sesji, wypełnionej przykładami, przejdziemy od teorii do konkretów. Zobaczysz m.in., jak: Zapewnić wiarygodne odpowiedzi modelu: dowiesz się jak "uziemić" je w oparciu o Google Search i inne narzędzia Analizować obrazy i wideo za pomocą języka naturalnego Wykorzystać multimodalne możliwości Live API Usprawnić pracę w terminalu, czyli Gemini CLI i jego praktyczne zastosowania Po tej sesji nie tylko zrozumiesz, co potrafi Gemini, ale przede wszystkim będziesz wiedzieć, jak zacząć z nim pracować. Wyjdziesz z konkretnymi przykładami kodu i gotowością do implementacji Gemini w swoich projektach. Niezależnie od tego, czy chcesz zautomatyzować żmudne zadania, czy zbudować przełomową aplikację - ta sesja da Ci narzędzia, by zacząć.

Remigiusz Samborski przygodę z projektami IT rozpoczął w firmie Nokia Siemens, następnie wiele lat rozwijał agencję interaktywną NetShock Creative, aby z biegiem czasu i wraz ze zdobywanym doświadczeniem stać się odpowiedzialnym za koordynację i kompleksowe zarządzanie portfolio projektów jako Delivery Director w międzynarodowej firmie SoftServe. Współzałożyciel marki Sambors.pl zrzeszającej pasjonatów zarządzania projektami. Posiada prawie 20 letnie doświadczenie w branży IT. Remigiusz posiada takie certyfikaty jak: Project Management Professional (PMP®), SAFe® Agilist, Professional Scrum Master, Cloud Digital Leader, Associate Cloud Engineer i Professional Machine Learning Engineer. Dodatkowo swoją wiedzę z zakresu nowoczesnych technologii i zarządzania projektami przekazuje jako wykładowca na Wrocławskiej Akademii Biznesu w Naukach Stosowanych. Obecnie pełni rolę Lead Developer Relations Engineer w najbardziej rozpoznawalnej firmie na świecie - Google.

<b>Abstrakt i sylwetka Karola:</b>
Sztuczna inteligencja osiągnęła imponujący poziom - choć wciąż zdarza się, że dostarcza odpowiedzi, które wymagają doprecyzowania lub weryfikacji. Co by było, gdyby można było nad tym zapanować? NotebookLM to narzędzie, które opiera się na konkretnych danych i unika domysłów - dosłownie. W tej prezentacji pokażę, jak efektywnie wykorzystać jego potencjał w codziennej pracy. Tak, aby AI realnie wspierała nasze działania - zamiast je komplikować. Pojawi się nieco kodu, trochę śmiechu, praktyczne przykłady i sporo inspiracji do własnych eksperymentów.

Karol Buler od ponad 11 lat związany jest ze światem JVM. Specjalizuje się w optymalizacji wydajności systemów, migracjach do chmury (AWS i GCP), architekturze mikroserwisowej oraz transformacjach systemów legacy do nowoczesnych rozwiązań. Posiada bogate doświadczenie w pracy w międzynarodowych zespołach, co pozwoliło mu nie tylko rozwijać projekty technologiczne, lecz także poznawać różne kultury i podejścia do pracy. Realizował projekty m.in. dla branż automotive, fintech, IoT, logistyki oraz payTV. Łączy kompetencje architekta rozwiązań, dewelopera i doradcy technologicznego. Od kilku lat rozwija także kompetencje frontendowe, głównie w React i TypeScript. W ostatnim czasie coraz mocniej angażuje się również w obszar sztucznej inteligencji, traktując AI jako narzędzie, które na stałe zagości w codziennej pracy programistów. Obecnie pełni rolę Tech Leada w REWE digital Poland, gdzie realizuje projekt dla branży fintech.

<b>O sponsorze:</b>

Grupa REWE to jedna z największych grup handlowych i turystycznych w Niemczech oraz Europie. W 2024 roku osiągnęła przychody przekraczające 96 miliardów euro i zatrudniała około 390 tysięcy pracowników w 21 krajach. W skład Grupy REWE wchodzą takie marki jak: REWE, REWE Center, BILLA, BILLA PLUS, ADEG, dyskonty PENNY, IKI, drogerie BIPA oraz sklepy typu DIY - toom Baumarkt. W obszarze turystyki Grupa REWE działa pod marką DERTOUR Group, prowadząc ponad 2 100 biur podróży, marek hotelowych, operatorów turystycznych i platform online - m.in. Exim Tours w Polsce. Kluczową rolę w cyfrowej transformacji Grupy odgrywa REWE digital, zatrudniająca ponad 2 200 specjalistów IT. Firma wykorzystuje nowoczesne technologie, by wspierać działalność handlową i turystyczną Grupy REWE na zmieniającym się rynku. Jej centra IT znajdują się m.in. w Kolonii, Berlinie, Frankfurcie, Ilmenau, Kilonii, Sofii, Warnie, Płowdiw, Graz, Maladze oraz w Zielonej Górze. REWE digital Poland to strategiczne przedsięwzięcie stworzone wspólnie przez REWE digital oraz amb software - polską firmę IT z siedzibą w Zielonej Górze, która od wielu lat wspiera Grupę REWE w zakresie rozwiązań technologicznych. Wspólnie tworzymy nowoczesne aplikacje i usługi cyfrowe, z których korzystają miliony użytkowników. Nasze rozwiązania obsługują ponad miliard rekordów danych dziennie, wspierają 6 milionów urządzeń mobilnych, 32 tysiące kas fiskalnych i 7 300 sklepów w całej Europie.