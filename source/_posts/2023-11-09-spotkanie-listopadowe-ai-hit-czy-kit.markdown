---
layout: post
title: "Spotkanie listopadowe - AI: hit czy kit?"
date: 2023-11-09 18:57:41 +0100
comments: true
categories: 
---

Już dokładnie za dwa tygodnie (22 listopada, 19:00) wracamy do Grot Areny, żeby wziąć udział w kolejnym spotkaniu JUG! Tym razem zahaczymy o tematykę, która powoduje ostatni dużo szumu - również w kontekście przyszłości nas jako programistów. Tematem dnia będzie "<b>AI - hit czy kit, a może zwykła matematyka?</b>". Na to pytanie postarają się odpowiedzieć <b>Tomasz Łączkowski</b> i <b>Magdalena Wojciech</b>. Gorąco polecamy i zapraszamy! Sponsorem naszego spotkania jest <a href="https://dtpoland.com/" target="_blank">DTP</a>. Warto zarejestrować się na <a href ="https://www.meetup.com/zielona-gora-jug/events/297237106/" target="_blank">Meetup</a>!

<b>O wystąpieniu:</b>

Sztuczna Inteligencja wdarła się w nasze życie niczym lawa do Pompejów. Czy jednak jest to faktyczna rewolucja oparta o jakieś super nowoczesne technologie ukradzione kosmitom przez Facetów w Czerni? Czy to dziecko niespodzianka, które potrafiłoby zaskoczyć nawet znanego wiedźmina z serialu Netflixa? A może to po prostu wynik żmudnej wieloletniej pracy tysięcy informatyków, matematyków i statystyków, którym dostępna moc obliczeniowa pozwoliła osiągnąć w końcu jakieś rezultaty? Na filozoficzne rozważania o sztucznej inteligencji wsparte przez praktyczne omówienie zagadnienia sieci neuronowych zaprasza Magda Wojciech (ta od praktyki i matematyki) oraz Tomasz Łączkowski (ten od filozofowania).

[{% img center /images/dtp.png 450 450 DTPoland %}](https://dtpoland.com/)

<b>O prelegentach:</b>

<b>Magdalena Wojciech</b> - ścisłowiec od urodzenia, statystyk z zamiłowania, data scientist z pasji.

<b>Tomasz Łączkowski</b> - pasjonat nowoczesnych technologii z ponad 20-letnim doświadczeniem w IT. Wielbiciel fantastyki naukowej, w której AI przejmuje władzę na świecie i wypowiada wojnę ludzkości.

<b>O sponsorze</b>: DTP, Digital Technology Poland tworzy innowacyjny software i hardware w obszarze Industry 4.0. Firma rozwija aplikacje chmurowe wspomagające projektowanie, montaż i eksploatację infrastruktury produkcyjnej dla przemysłu. Dostarcza także rozwiązania IoT wykorzystując AI oraz Big Data. Dodatkowo, w ramach zespołu R&D realizuje projekty od pomysłu do finalnego produktu przy użyciu know-how z obszarów takich jak robotyka, automatyka i elektronika.

<!-- more -->

Spółka jest częścią niemieckiej Friedhelm Loh Group mającej na pokładzie niemal 12 tysięcy pracowników w 100 oddziałach na całym świecie. DTP ściśle współpracuje ze spółkami w macierzystej grupie (m.in. Rittal, EPLAN i German Edge Cloud) oraz z jej wieloletnimi klientami.

Samo DTP zatrudnia w Zielonej Górze, Cieszynie i Poznaniu już niemal 300 ekspertów. W tym roku świętuje 10 lat na rynku nowoczesnych technologii.

Więcej o firmie znajdziecie na: <a href ="https://dtpoland.com" target="_blank">dtpoland.com<a>.