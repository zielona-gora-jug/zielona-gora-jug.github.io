---
layout: post
title: "Spotkanie #76 - Od startupu do scale-upu"
date: 2025-04-06 19:00:04 +0200
comments: true
categories: 
---

Tuż po świętach zapraszamy no kolejne spotkanie Zielona Góra JUG. Miejsce znane i sprawdzone - <a href="https://cichakobieta.pl/" target="_blank">Piekarnia Cichej Kobiety, ul. Frabryczna</a>. Godzina i dzień tygodnia - również (czwartek, 24 kwietnia, godz. 19:00). Za to poznacie nowego prelegenta i sponsora. Tym razem sponsorem spotkania będzie <a href="https://www.b2c2.com/" target="_blank">B2C2</a>  - firma z branży krytpowalut. W tajniki tworzenia równie złożonych systemów wprowadzi nas pracownik zielonogórskiego oddziału tej firmy: Adam Romanek. Tematem prelekcji brzmi <b>"Od start-upu do scale-upu: ewolucja platformy tradingowej crypto w B2C2"</b>. Zapisy na https://bit.ly/3FRPMzw

[{% img center /images/b2c2.jpg B2C2 %}](https://www.b2c2.com/)

<b>Abstrakt</b>: <i>Globalny rynek finansowy jest jednym z najbardziej skomplikowanych tworów na świecie. W praktyce jest to sieć połączonych ze sobą wysoce wyspecjalizowanych systemów informatycznych. A gdyby tak zajrzeć pod maskę jednego z nich?
Zapraszamy na fascynującą podróż, podczas której przyjrzymy się technicznym rozwiązaniom nowoczesnej platformy obsługi transakcji pozagiełdowych (ang. over-the-counter, OTC). Przyjrzymy się ewolucji naszego systemu, wskazując kluczowe kamienie milowe i zmiany architektoniczne, które towarzyszyły jego rozwojowi. Zgłębimy też wybrane optymalizacje, które wdrożyliśmy, aby obsłużyć rosnące zapotrzebowanie rynku - począwszy od nietrywialnych mechanizmów cache’owania, poprzez usprawnienia na poziomie bazy danych, po wyeliminowanie bazy danych z głównej ścieżki obsługi transakcji. Omówimy, jak poradziliśmy sobie z kluczowymi wyzwaniami związanymi z opóźnieniami, przepustowością i niezawodnością.
Jeśli interesują Cię zagadnienia związane z architekturą, skalowaniem czy optymalizacją systemów bazodanowych, ta prezentacja dostarczy Ci wielu inspiracji i praktycznych przykładów. Poznaj realne rozwiązania i techniki, które mogą znaleźć zastosowanie w Twoich projektach.</i>

<b>O prelegencie</b>: programista, architekt i mentor, który swoją przygodę z kodowaniem zaczynał w wieku 13 lat od modyfikacji kodu C++ botów IRC oraz przekompilowywania jądra Linuxa na potrzeby uruchomienia modemu Telekomunikacji Polskiej w szkolnej salce komputerowej (cóż to były za czasy 😃 ); ojciec, mąż i perkusista amator po godzinach

<b>O sponsorze</b>: <a href="https://www.b2c2.com/" target="_blank">B2C2</a> to globalna firma specjalizująca się w zapewnianiu płynności na rynku kryptowalut dla instytucji finansowych. Działa od 2015 roku i jest zaufanym partnerem dla największych funduszy inwestycyjnych, menedżerów aktywów, brokerów, giełd kryptowalut oraz fundacji działających w sektorze krypto.
Głównym obszarem działalności B2C2 jest dostarczanie stabilnych cen dla cyfrowych aktywów oraz umożliwienie natychmiastowej realizacji transakcji w dowolnej chwili (24/7/365). Jest to możliwe dzięki wyspecjalizowanym rozwiązaniom technologicznym wypracowanym na przestrzeni lat przez zespół doświadczonych specjalistów.
Większościowym właścicielem B2C2 jest japońska grupa finansowa SBI, co zapewnia firmie silne zaplecze kapitałowe i wiarygodność rynkową. Główna siedziba znajduje się w Wielkiej Brytanii, a dodatkowe biura mieszczą się w USA, Japonii, Singapurze, Francji, Luksemburgu, a od niedawna również i w Polsce (Zielona Góra).
Serdecznie zapraszamy!