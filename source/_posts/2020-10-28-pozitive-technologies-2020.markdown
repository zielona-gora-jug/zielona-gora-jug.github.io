---
layout: post
title: "Pozitive Technologies 2020"
date: 2020-10-28 17:35:14 +0100
comments: true
categories: 
---

Otrzymaliśmy zaproszenie na drugą edycję koneferencji Pozitive Technologies odbywającej się w Poznaniu 19 listopada. Poniżej szczegóły.

[{% img center /images/pozitive_technologies_2020.png 900 450 Logo %}](https://pozitive.tech/)

<i>
	
Nadchodzi 2. edycja konferencji POZITIVE TECHNOLOGIES

Już za miesiąc, 19 listopada, odbędzie się druga edycja konferencji POZITIVE TECHNOLOGIES. W tym roku na uczestników wydarzenia organizowanego przez Miasto Poznań wspierane przez wielkopolskich liderów sektora IT, czekać będą prelekcje ponad 40 specjalistów, podzielone na 4 ścieżki tematyczne. Udział w konferencji jest bezpłatny. Rejestracji można dokonać na: <a href="https://pozitive.tech/" target="_blank">pozitive.tech</a></i>

<!-- more -->

<i>
POZITIVE TECHNOLOGIES to jednodniowe wydarzenie przyciągające specjalistów i firmy z sektora IT. Jego celem jest integracja lokalnych środowisk skupionych wokół nowych technologii i promocja Poznania jako silnego ośrodka technologicznego na mapie Polski. W tym roku wydarzenie odbędzie się w całości online. Każdy uczestnik otrzyma unikalny dostęp do nowoczesnej platformy eventowej, na której będzie mógł śledzić wystąpienia na Scenie Głównej i wziąć udział w praktycznych wykładach prowadzonych w ramach 4 ścieżek tematycznych.

- Nowa rzeczywistość stworzyła przed nami szansę zwiększenia zasięgu POZITIVE TECHNOLOGIES. Rok temu kilkaset osób uczestniczyło w 1. edycji konferencji, zorganizowanej na terenie Międzynarodowych Targów Poznańskich. W tym roku spotkamy się w sieci, dzięki czemu mogą do nas dołączyć specjaliści nie tylko z całego kraju, ale także z zagranicy. To unikalna szansa na prezentację możliwości rozwoju zawodowego w sektorze IT w naszym regionie oraz zainteresowanie nim wysoko wykwalifikowanej kadry specjalistów, poszukiwanych przez firmy technologiczne – mówi Katarzyna Sobocińska, zastępczyni dyrektora w Biurze Obsługi Inwestorów Urzędu Miasta Poznania.

W tym roku, w celu podkreślenia miejsca powstania idei konferencji, każdej z 4 ścieżek tematycznych nadano tytuł inspirowany nazwami poznańskich dzielnic. W sekcji Security – „GrunSec” – omówione zostaną najważniejsze kwestie dotyczące bezpieczeństwa sieci, danych i aplikacji. To okazja, by poznać najnowsze narzędzia i sposoby ochrony przed wirtualnymi zagrożeniami. W ramach ścieżki dedykowanej obszarowi Full Stack – „Jeżyce++” – uczestnicy poznają najnowsze trendy w Java i Java Script i praktyczne wskazówki dotyczące pracy z bibliotekami i wzorcami projektowymi. Ścieżka „PiątkOps”, adresowana jest do inżynierów DevOps, natomiast w sekcji WilData omówione zostaną najnowsze trendy i rozwiązania w obszarach Big Data, Machine Learning i Artificial Intelligence.

<b>Poznań stawia na technologie</b>

Nie bez przyczyny Miasto Poznań inwestuje w integrację i rozwój specjalistów IT. W stolicy Wielkopolski pracuje około 22 400 programistów, a 6 100 osób studiuje na poznańskich uczelniach kierunki związane z IT. O atrakcyjności Poznania świadczą wysokie miejsca w prestiżowych rankingach. Miasto zajęło 2. miejsce w zestawieniu najbardziej atrakcyjnych dla biznesu polskich miast przygotowanym przez magazyn „Forbes”, 8. miejsce w kategorii „Growth Clusters” w europejskim rankingu miast technologicznych „EMEA Tech Cities” opublikowanym

przez CBRE oraz 3. Miejsce w rankingu najbardziej przyjaznych biznesowi miast średniej wielkości w Europie, opracowanym przez magazyn fDi (Financial Times Group).

Głównym organizatorem POZITIVE TECHNOLOGIES 2020 jest Miasto Poznań, Biuro Obsługi Inwestorów. Partnerami konferencji, aktywnie uczestniczącymi w organizacji wydarzenia, są firmy sektora IT, działające w Poznaniu: Capgemini, Egnyte, GSK, Sonalake, Sollers Consulting. 
</i>