---
layout: post
title: "Pozitive - ostatnie odliczanie"
date: 2020-11-17 20:54:03 +0100
comments: true
categories: 
---
Przypominamy o zbliżającym się wielkimi krokami wydarzeniu <b>Pozitive Technologies 2020</b>. To już za dwa dni. Organizatorzy poprosili nas o przypomnienie. Zapisy jeszcze trwają!

[{% img center /images/pozitive_technologies_2020.png 600 300 Logo %}](https://pozitive.tech/)

<i>
Poznańska konferencja POZITIVE TECHNOLOGIES 2020 platformą wymiany wiedzy i doświadczeń najlepszych specjalistów IT

Już w najbliższy czwartek, 19 listopada, o godz. 9:00 wystartuje tegoroczna edycja konferencji POZITIVE TECHNOLOGIES, organizowana przez Miasto Poznań i wspierana przez lokalnych liderów sektora IT, tym razem pod hasłem „Miasto biznesu i technologii”. Swój udział w wydarzeniu potwierdziło dotychczas niemal 600 specjalistów z całej Polski. Przez cały dzień czekać będą na nich interaktywne prelekcje ponad 40 ekspertów, ciekawe debaty oraz wirtualna strefa Expo ze stoiskami partnerów wydarzenia. Rejestracja wciąż trwa. Bezpłatne bilety i program konferencji dostępne są na: https://pozitive.tech/
</i>

<!-- more -->

<i>
Program tegorocznej edycji konferencji POZITIVE TECHNOLOGIES jest odpowiedzią na potrzeby współczesnych specjalistów IT. Celem rady programowej i organizatorów konferencji było stworzenie merytorycznego wydarzenia, przyciągającego najlepszych rynkowych ekspertów, chcących podzielić się swoją wiedzą i doświadczeniami ze specjalistami rozwijającymi swoją karierę zawodową w obszarze nowych technologii. Konferencja zapewnia dostęp do aktualnych trendów i wiedzy, przekazywanej przez praktyków pracujących dla rynkowych liderów w kraju i zagranicą. Wirtualny charakter wydarzenia pozwala na jeszcze szersze dotarcie do potencjalnych uczestników konferencji i promocję miasta Poznania jako atrakcyjnego ośrodka technologicznego, zapewniającego możliwości rozwoju zawodowego i biznesowego.

<b>4 ścieżki tematyczne, ponad 40 e-prelekcji</b>

</i>- W tym roku uczestnicy konferencji mogą wziąć udział w interaktywnych wykładach odbywających się równolegle w ramach 4 ścieżek tematycznych: GrunSec (Security), Jeżyce++ (Full Stack), PiątkOps (DevOps) i WilData (Big Data, AI, Machine Learning). Planując tegoroczną edycję konferencji POZITIVE TECHNOLOGIES chcieliśmy podkreślić ścisły związek miasta Poznania z nowymi technologiami. Właśnie dlatego nazwy poszczególnych ścieżek tematycznych inspirowane są nazwami poznańskich dzielnic– zapowiada Katarzyna Sobocińska, Zastępczyni Dyrektora Biura Obsługi Inwestorów Miasta Poznania.
<i>
Dodatkowo, na Scenie Głównej wydarzenia, zorganizowane zostaną m.in. 2 debaty z udziałem zaproszonych ekspertów – reprezentantów samorządu, środowiska biznesowego i pracowników akademickich. Poprowadzi je Wiktor Doktór – prezes Pro Progressio.

W agendzie POZITIVE TECHNOLOGIES 2020 znalazło się ponad 40 prezentacji i wykładów. Wygłoszą je znani w środowisku praktycy biznesu i eksperci technologiczni. Wśród zaproszonych gości znaleźli się m.in. Andre Kovac – niezależny inżynier oprogramowania, trener technologii i ekspert w dziedzinie uczenia maszynowego oraz cieszący się dużą popularnością Sławomir Sobótka – właściciel Bottega IT Minds, zrzeszającej 60 ekspertów technicznych, posiadający 17-letnie doświadczenie w pracy w branży IT. Na scenie głównej wystąpi także Piotr Beńke, CTO w IBM na Polskę i kraje bałtyckie, odpowiedzialny za strategię w obszarze technologii i rozwój zespołów technicznych. Uczestnicy wezmą także udział w emisji specjalnego odcinka live autorskiego podcastu „Piątki po deployu”, przygotowanego przez Miłosza Kusiciela i Mateusza Anioła z Merixstudio.

</i>- Poznań to silny ośrodek technologiczny na mapie Polski. Cieszymy się, że wspólnie z naszymi partnerami możemy po raz kolejny zgromadzić najlepszych ekspertów i przyciągnąć do naszego miasta, w tym roku wirtualnie, programistów, testerów, DevOpsów i innych specjalistów nastawionych na rozwój kariery w sektorze nowych technologii – dodaje Katarzyna Sobocińska, Zastępczyni Dyrektora Biura Obsługi Inwestorów Miasta Poznania.
<i>
Dzięki możliwościom networkingu online uczestnicy będą mogli nawiązać relacje z przedstawicielami firm partnerskich i prelegentami wydarzenia. W Strefie Expo czekać będą wirtualne stoiska partnerów wydarzenia. Część z nich przygotowała dla uczestników konferencji atrakcyjne niespodzianki.

Głównym organizatorem POZITIVE TECHNOLOGIES 2020 jest Miasto Poznań, Biuro Obsługi Inwestorów. Partnerami konferencji, aktywnie uczestniczącymi w organizacji wydarzenia, są firmy sektora IT, działające w Poznaniu: Capgemini Software Solutions Center, Allegro Tech, Egnyte, GSK Poznań Tech Hub, Sonalake, Sollers Consulting. Sponsorami są: BAE SYSTEMS, beyond.pl, F-Secure, GFT, Merixstudio oraz Next IT
</i>